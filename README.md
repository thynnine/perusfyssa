Fysiikan perusteet

Teemu Hynninen 2015-
Turun yliopisto
Fysiikan ja tähtitieteen laitos


This work is an open physics textbook for higher education
introductory physics, in Finnish.

Tämä on avoin suomenkielinen fysiikan oppikirja yliopiston 
perusopintoihin.

Kirjaa kehitettään edelleen ja siinä voi olla asiavirheitä 
tai epätarkkuuksia.
Ilmoitathan tekijälle, kun huomaat korjattavaa.

Kirja on alunperin kirjoitettu neljän kurssin sarjaa
varten, joten se on jaettu neljään likimain yhtä
suureen osaan. 

1. Mekaniikka
- liike yhdessä ulottuvuudessa
- säilymislait, energia ja liikemäärä
- Newtonin lait, voima, impulssi, työ
- liike tasossa
- pyörimisliike

2. Suhteellisuus ja lämpöoppi
- Galilei-suhteellisuus
- suppea suhteellisuusteoria
- jatkuvan aineen malli
- hiukkasista koostuvan aineen malli
- termodynamiikka

3. Sähkö- ja magnetismioppi
- sähköstatiikka
- tasavirtapiirit
- magneetit
- sähkömagnetismi

4. Aalto-oppi ja kvanttimekaniikka
- jaksollinen liike, värähtely
- aallot yhdessä ulottuvuudessa
- aallot tasossa
- kvanttimekaniikka

Osat on pyritty koostamaan niin, että ne muodostavat
loogisen fysikaalisen kokonaisuuden eikä esimerkiksi 
kronologisesti tai koetun vaikeuden mukaan. 
Esimerkiksi värähtelyjä ei käsitellä mekaniikan yhteydessä 
vaan johdantona aalto-oppiin.
Suhteellisuus puolestaan käsitellään heti mekaniikan
jälkeen eikä osana "modernia fysiikkaa". Kvanttimekaniikka
käsitellään aaltomekaniikkana klassisen aalto-opin
jälkeen.

Kunkin osuuden viimeinen aihepiiri
on peruskurssien tasolle jo hyvin edistynyttä fysiikkaa,
ja sarjan voi varsin hyvin opiskella jättäen kustakin
osasta viimeisen aiheen kokonaan tai osittain käsittelemättä.
Jos näin tekee, voi jättää myös toisen osan suhteellisuusteoriaa
käsittelevän osuuden väliin.

Tämä teos on lisensoitu Creative Commons Nimeä-JaaSamoin 
4.0 Kansainvälinen -lisenssillä.
Se tarkoittaa karkeasti, että teosta saa käyttää, jakaa ja muokata.
Voit siis vapaasti räätälöidä kirjan omaan opetukseesi
sopivaan muotoon tai yhdistää siihen omaa materiaaliasi.
Kun teet näin, sinun pitää kuitenkin viitata alkuperäiseen 
teokseen ja muokatut teokset pitää julkaista samalla lisenssillä.
